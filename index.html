<!DOCTYPE html>
<html lang="ru">
<head>
	<title>Радіолокація.Діденко Олексій</title>
</head>
<body>
	<h3 style="text-align: right;">Діденко Олексій</h3>
<h1 style="text-align: center;"><u>Запобiгання негативному впливовi нiтратiв на органiзм людини</u></h1>
<h2 style="text-align: center;">Нітрати</h2>
<p>Нітра́ти неоргані́чні, частіше просто нітра́ти, — безбарвні кристалічні речовини, солі нітратної кислоти HNO3. Вони утворюються при взаємодії нітратної кислоти з відповідними металами, або їхніми оксидами чи гідроксидами. У воді нітрати добре розчиняються.</p><center>
<img src="https://upload.wikimedia.org/wikipedia/commons/thumb/b/be/Nitrate-ion.png/300px-Nitrate-ion.png"></center><p>

Природні солі мають кристалічну острівну будову. Виникають виключно при екзогенних процесах, часто внаслідок гниття органічних решток. Можливе також утворення азотистих сполук з азоту повітря під час грозових розрядів. Застосовують як добрива, протрави при фарбуванні, компоненти вибухових речовин. Нітрати амонію, лужних та лужноземельних металів називають селітрами.</p><p>

При сильному нагріванні нітрати розкладаються, не плавлячись. Виняток становлять лише нітрат натрію і нітрат калію, які спочатку плавляться, а потім уже розкладаються. При цьому продукти розкладу нітратів залежать від активності металу, що входить до складу солі.</p>
<h2 style="text-align: center;">Негативний вплив на організм людини</h2>
<p>Нагромадження в рослинах нітратів і нітритів становить серйозну загрозу для здоров'я людей. Нітрати і нітрити, взаємодіючи з гемоглобіном, перетворюють його в метгемоглобін, який не переносить кисню. Хвора людина відчуває нестачу кисню, і розвиток хвороби може закінчитися летальним результатом. Крім того, нітрати є канцерогенами, викликають захворювання органів травного тракту, гіпертонічну та інші хвороби. 
</p><p>Ми сьогодні купуємо овочі на ринках та в магазинах і мимоволі споживаємо разом із вітамінами та іншими корисними речовинами певну кількість шкідливих нітратів. Людський організм легко переносить дозу в 150-2000 мг нітратів на день. 500 мг – це максимально допустима доза, а 600 мг – отруєння.</p><p>
Нагромаджуються нітрати і нітрити в кормах і продуктах харчування при внесенні в ґрунт  надмірних доз азотних добрив, при пізньому підживленні ними рослин, при інтенсивній нітрифікації в ґрунті, тобто окисленні нітрифікуючими бактеріями аміаку до азотистої і азотної кислот. Найбільше нітратів нагромаджують коренеплоди і листові овочі, найменше їх в зерні. В огірках, кабачках, баклажанах вміст нітратів зменшується від плодоніжки до верхівки, у патисонів – від периферичної зони до центра. </p>
<p>За результатами досліджень встановлено, що вміст нітратів на центральному ринку не перевищує ГДК. Це є наслідком ціленаправленої діяльності лабораторії ветеринарно-санітарної експертизи, завдяки чому овочі з підвищеним вмістом нітратів до реалізації не допускалися.</p>
<h3 style="text-align: center;"><u>Щоб не було нітратів, слід дотримуватися певних вимог:</u></h3>
<p>1.Органічні добрива в ґрунт вносити лише напіврозкладеними (перегній)</p>
<p>2.Мінеральні добрива вносити тільки в рекомендованих наукою дозах</p>
<p>3.Не допускати згущення посівів</p>
<p>4.Підживлювати рослини водночас з поливом; моркву, буряки, петрушку та інші овочі слід підживлювати азотними добривами на початку утворення коренеплодів</p>
<p>5.Збирати урожай овочевих культур після тринадцятої години в фазі оптимального періоду формування зелені – до початку бутонізації і цвітіння; треба, щоб рослини добре освітлювалися та інтенсивно фотосинтезували вуглеводи, рослини, які ростуть в затінку, більше нагромаджують вільного, в тому числі й нітратного азоту; якщо чистити, вимочувати і варити овочі, то вони втрачають до 40 відсотків шкідливих солей. Перед вживанням добре кілька годин потримати овочі в холодній воді. Якщо картоплю замочити на добу в 1% розчині кухонної солі або аскорбінової кислоти, рівень нітратів у бульбах знизитися майже на 90%. У столових буряків потрібно відрізати верхню та нижню частини коренеплодів, у кабачків – шкуринки, в огірків відрізати хвостики і зовсім обчистити їх від шкуринки. У капусті найбільше нітратів зосереджено у верхніх покривних листках та в качані.</p>
<h3 style="text-align: center;">Отже, чи дійсно нітрати такі шкідливі?</h3>

<p>Нітрати і нітрити, як-от калійна селітра та азотистокислий натрій, є природними хімічними сполуками, що містять азот і кисень. У нітратах азот зв'язаний із трьома атомами кисню, а в нітритах - з двома.</p><p>

Обидві речовини є дозволеними в харчовій промисловості консервантами, які пригнічують поширення шкідливих бактерій у беконі, шинці, салямі та деяких видах сирів.</p>
<center><img src="https://galinfo.com.ua/media/gallery/intxt/7/8/7898798679786.jpg">
<p>Морква є одним із найбільших джерел нітратів, які потрапляють до неї з ґрунту</p></center>
<p>Утім, з переробленого м'яса середньостатистичний європеєць отримує лише 5% нітратів, понад 80% походять з овочів.</p><p>

Нітрати і нітрити потрапляють в овочі з ґрунту, в якому вони ростуть.</p>
<p>Нітрати входять до складу природних мінеральних копалин, а нітрити утворюються ґрунтовими мікроорганізмами, які переробляють органічні речовини.</p><p>

Зелень, як-от шпинат та рукола, очолюють список продуктів із вмістом нітратів, за ними ідуть сік селери та буряка, а також морква.</p><p>

Овочі, вирощені органічним способом, містять трохи менше нітратів, оскільки їх не удобрюють синтетичними нітратами.</p><p>

Однак існує важлива різниця між нітратами у м'ясі та в овочах, і саме від цього й залежить рівень їхньої канцерогенності.</p>
<h3 style="text-align: center;">Чи пов'язані вони з раком?</h3>
<p>Самі по собі нітрати є досить інертними, тобто вони практично не вступають у хімічні реакції в організмі. Але нітрити та похідні від них хімічні речовини є більш активними.
</p><p>
Більшість нітритів, з якими ми стикаємося, утворюються з нітратів під дією бактерій у ротовій порожнині. Цікаво, що використання антибактеріального ополіскувача помітно знижує їхнє утворення.</p>
<p>Під дією кислого середовища в шлунку вони перетворюються на нітрозаміни, деякі з яких є канцерогенними і пов'язані з раком кишківника.</p><p>

Але для цього потрібні аміни, хімічні речовини, які походять від аміаку і у великій кількості містяться в білкових продуктах.
</p><p>
Нітрозаміни також утворюються й безпосередньо в їжі під дією високої температури, приміром, під час смаження бекону.</p><p>

"Отже, шкідливими є не стільки самі нітрати чи нітрити, скільки спосіб їхньої обробки та середовище, в якому вони перебувають", - зазначає Кейт Аллен, виконавчий директор з питань науки і громадських справ у Всесвітньому фонді дослідження раку.</p><p>

"Наприклад, нітрити в ковбасних виробах під дією температури зв'язуються з амінокислотами, утворюючи нітрозаміни, компонент, здатний спричинювати рак", - додає вона.
</p><p>
Аллен, однак, додає, що нітрити є лише однією з причин, чому перероблене м'ясо сприяє раку кишківника, і частка їхнього впливу є невизначеною.</p>
<center><img src="https://galinfo.com.ua/media/gallery/intxt/9/8/98678969.jpg">
<p>У переробленому м'ясі нітрити під дією високої температури утворюють нітрозаміни, речовини, що спричинюють рак</p></center>
<p>Інші небезпечні речовини - це залізо, ПАВ (поліароматичні вуглеводні), які утворюються в копченому м'ясі, і гетероциклічні аміни, які виникають, коли м'ясо готують на відкритому вогні. Вони також сприяють розвитку пухлин.
</p><p>
З іншого боку, хоча Міжнародне агентство з досліджень раку класифікує перероблене м'ясо як "потенційний канцероген", ризик є відносно невеликим.</p>
<p>У Великій Британії, наприклад, рак кишківника виникає у шістьох зі 100 людей. З тих, хто щодня з'їдає 50 грамів переробленого м'яса (приблизно три скибки бекону), ризик підвищується лише до семи зі 100.</p>

<h3 style="text-align: center;">Можливо, навіть корисні</h3>

<p>Але нітрити не тільки шкідливі. З'являється дедалі більше свідчень, що вони приносять переваги для серцево-судинної системи та інших органів завдяки молекулам оксиду азоту.
</p><p>
1998 року три американських учених здобули Нобелівську премію за відкриття значення цього газу для серцево-судинної системи.
</p><p>
Тепер ми знаємо, що оксид азоту розширює кровоносні судини, знижує кров'яний тиск і зміцнює організм у боротьбі з інфекціями.</p>
<center><img src="https://galinfo.com.ua/media/gallery/intxt/7/9/798698769786.jpg"><p>Нітрити, які містяться, наприклад, у буряку та інших овочах, відповідають за утворення оксиду азоту, який знижує кров'яний тиск</p></center>
<p>Брак оксиду азоту пов'язують з хворобами серця, діабетом і еректильною дисфункцією.
</p><p>
Хоча оксид азоту виробляється в організмі кількома способами, його утворення з нітратів є насамперед важливим для людей похилого віку, оскільки інші способи його утворення з віком знижуються.</p>
<p>"Важливо, що речовини, які виникають з нітратів в овочах, не пов'язані з ризиком розвитку раку, на відміну від тих, що утворюються з переробленого м'яса", - підтверджує Аманда Кросс, лекторка з питань епідеміології раку в Імперському коледжі в Лондоні.</p>
<p>Нітрати в зелених овочах мають чимало користі для здоров'я і не утворюють шкідливих нітрозамінів, які спричинюють рак</p>
<p>Овочі, насамперед, зелене листя, не містять білка, а також мають захисні компоненти, як-от вітамін С, поліфеноли та клітковину, які знижують утворення нітрозамінів.
</p><p>
Таким чином, якщо більшість нітратів у нашому раціоні походить з овочів, що сприяє утворенню оксиду азоту, вони, напевно, є навіть корисними для нас.
</p><p>
Один з експертів у цьому питанні навіть стверджує, що багато хто з нас відчуває дефіцит нітратів та нітритів, і їх слід віднести до важливих поживних речовин, які можуть запобігти інфарктам та інсультам.</p>
<h3 style="text-align: center;">Скільки безпечно?</h3>
<p>
Точно визначити кількість нітратів, які ми споживаємо з харчовими продуктами, практично неможливо.
</p><p>
"Їхній рівень може коливатися у 10 000 разів, і навіть у питній воді він дуже різний у межах допустимих 50 мг на літр", - каже епідеміолог Гюнтер Кульне з Університету Редінга.
</p><p>
"Це означає, що дослідження впливу нітратів на організм треба тлумачити дуже обережно, оскільки наявність нітратів часто свідчить лише про те, що людина просто їла овочі".
</p><p>
У 2017 році Європейський інститут з безпеки харчових продуктів (EFSA) виробив щоденну допустиму норму нітратів (яку можна спожити без помітного ризику для здоров'я) - 235 мг для людини вагою близько 63 кг.
</p><p>
Але в доповіді Інститут також зазначено, що люди всіх вікових груп можуть спокійно перевищувати цю норму.</p>
<p>Оскільки вміст нітратів у харчових продуктах дуже варіюється, важко точно сказати, скільки нітратів щодня потрапляє у наш організм</p>
<p>Cпоживання нітритів, як правило, набагато нижче (за деякими оцінками, британці в середньому з'їдають 1,5 мг щодня).
</p><p>
Як зазначає EFSA, вплив нітритних консервантів також є на безпечному рівні для всіх груп населення Європи, за винятком невеликого перевищення у дітей, який отримують багато харчових добавок.</p>
<h3 style="text-align: center;">Висновок</h3>
<p>
Проаналізувавши особливості нітратів та нітритів як продуктів життєдіяльності рослин і токсикантів, стан із забруднення ними харчових продуктів, заходи щодо обмеження їх токсичного впливу на людину та оцінку їх фактичного навантаження на організм людини, можна дійти висновку, що ситуацію не треба ані драматизувати, ані нехтувати нею. Для дорослої людини ці сполуки не страшні, але проблема існує для вагітних, немовлят, дітей від 3 до 7 років, хворих людей.
</p><p>
Таким чином, винні токсичні речовини – єдина причина хвороб. Її слід уникати, якщо ми дійсно хочемо бути здоровими.
</p><p>
З огляду на це слід знати, що треба робити, щоб не наражатися на небезпеку, пов’язану з отруєнням нітратами та впливом їх на організм.
</p><p>
По-перше, необхідно дотримуватись правил агротехніки вирощування сільськогосподарських культур та не зловживати використанням мінеральних добрив.
</p><p>
По-друге, слід заборонити приготування дитячих молочних сумішей на воді з місцевих джерел.
</p><p>
По-третє, треба вилучити з вживання тепличні культури.
</p><p>
І коли ми будемо дотримуватися цих критеріїв, то може, буде менше отруєнь, пов’язаних з нітратами та нітритами. Це і буде, як я вважаю, фундаментом для покращення нашого з вами здоров’я.</p>



</body>
</html>